# Követelmény specifikáció - SoulMates

## 1. Jelenlegi helyzet  

### 1.1 Az asztrológiai piac jelenlegi állapota  
Az asztrológiai alkalmazások piaca az elmúlt években dinamikusan növekedett. Egyre több fiatal fordul a horoszkópok és önismereti eszközök felé, hogy eligazodjon a mindennapi döntésekben. A digitális spiritualitás trendje, amely az önreflexiót és az érzelmi tudatosságot ötvözi a technológiával, világszinten terjed.  
A piaci kutatások szerint az asztrológiai applikációk globális bevétele 2024-ben elérte a **3–4 milliárd dollárt**, és 2030-ra várhatóan meghaladja a **9 milliárdot**. Ez a 20–25 %-os éves növekedési ráta egyértelműen jelzi, hogy a téma iránti igény nem csökken, hanem egyre inkább a mainstream digitális kultúra részévé válik.  

### 1.2 A jelenlegi alkalmazások hiányosságai  
A jelenlegi asztrológiai appok többsége – mint a **Co-Star**, **The Pattern** vagy **Sanctuary** – statikus működésű. Ezek az alkalmazások ugyan személyes adatokat kérnek, de a felhasználói élményt nem tudják igazán személyre szabni. A napi horoszkópok legtöbbször előre generált, sablonos szövegek, amelyek sok ezer embernek ugyanazt az üzenetet mutatják.  
A tartalom így gyorsan elveszíti hitelességét, nem ösztönöz rendszeres visszatérést, és nem alakít ki hosszú távú kötődést a felhasználó és az alkalmazás között. A legtöbb app egyirányú kommunikációt folytat: a rendszer “jósol”, a felhasználó pedig passzívan olvas. Hiányzik az interaktivitás, az érzelmi bevonódás, valamint a közösségi dimenzió, ami hosszú távon fenntarthatná az érdeklődést.  

### 1.3 A célcsoport és a digitális kultúra változása  
A mai digitális generáció – különösen a **18–35 év közötti fiatal felnőttek** – nem pusztán tartalmat akarnak fogyasztani, hanem élményt, közösséget és személyes visszajelzést keresnek. A **TikTok**-kultúra elterjedése tovább erősítette az önkifejezés és spiritualitás iránti igényt.  
A felhasználók vizuálisan megjeleníthető, rövid, megosztható élményeket keresnek. Az asztrológiai témák itt is népszerűek, de a jelenlegi appok nem integrálódnak megfelelően a közösségi médiás trendekbe. Nincs lehetőség gyors, vizuális tartalom-megosztásra, nincs beépített “megosztható pillanat”, és hiányzik az az interaktív elem, ami virálissá tehetné az élményt.  

### 1.4 Technológiai és bizalmi problémák  
A jelenlegi rendszerek technikai oldalról sem mindig felelnek meg a modern elvárásoknak. Sok esetben lassú az adatbetöltés, hiányzik az **AI-alapú generálás**, és az adatok biztonsági kezelése sem átlátható.  
Az adatvédelem hiánya különösen problémás, mert a felhasználók személyes és érzelmi információkat adnak meg, miközben nincs garancia a titkosított, **GDPR-kompatibilis** feldolgozásra. Emellett a piac túltelített hasonló funkciókkal. Minden app horoszkópot ad, de egyik sem képes igazán egyedi, naprakész élményt nyújtani.  
A felhasználók többsége emiatt néhány nap után törli az alkalmazást, mert unalmassá válik a tartalom. Az önreflexióra épülő, pszichológiai-jellegű funkciók – mint a hangulatnapló, szokáskövetés vagy érzelmi statisztikák – többnyire hiányoznak.  

### 1.5 Összegzés: a változás szükségessége  
Összességében a jelenlegi helyzetet egy statikus, elavult, felhasználó-centrikusságot nélkülöző piac jellemzi. Az applikációk túlnyomó része **XX. századi logikával** működik: lexikális tudásra, általános üzenetekre és sablonos élményre épít.  
A mai digitális közeg viszont gyors, dinamikus és személyre szabott tartalmat igényel, amely egyszerre inspirál, szórakoztat és közösséget teremt.  
Ez a helyzet teremti meg az igényt egy új generációs, **mesterséges intelligencia alapú**, interaktív és közösségi élményt nyújtó platformra, amely korszerűen közelíti meg az asztrológiát, és képes tartósan bevonni a felhasználókat. A **SoulMates** éppen erre a hiányra ad választ.

## 2. Megrendelői vízió (Vágyálom)

### 2.1 Áttekintés

A megrendelő célja egy **modern**, **mesterséges intelligencia alapú**, **asztrológiai közösségi alkalmazás** fejlesztése, amely túlmutat a hagyományos horoszkóp applikációkon.
A piacon jelenleg elérhető megoldások többsége **statikus, előre generált tartalmakat** kínál, amelyek nem alkalmazkodnak a felhasználók aktuális érzelmi vagy élethelyzetéhez.
A projekt víziója egy olyan **dinamikus platform**, amely az asztrológiát, az önismeretet és a közösségi élményt ötvözi egy esztétikus, trendkövető környezetben.

### 2.2 Megrendelői vágyak

A megrendelő szeretné, hogy az alkalmazás minden nap személyre szabott, **AI által generált horoszkóp üzenetet** kínáljon, amely tükrözi a felhasználó **aktuális hangulatát és csillagjegyét**.
Az app támogatja a napi **hangulatnaplózást**, ezzel segítve az önreflexiót és a tudatos életvitelt.
A közösségi modul célja, hogy a felhasználók hasonló érdeklődésű, azonos vagy kompatibilis jegyű emberekkel kapcsolódhassanak pozitív, támogató formában.
A megrendelő szeretné, ha a felhasználók hosszú távon is visszatérnének az alkalmazásba, és az app napi **digitális társukká** válna.

### 2.3 Nem-funkcionális vágyak

A megrendelő elvárja, hogy az alkalmazás **modern technológiákra** épüljön (React, Node.js, AI API-k), **gyorsan reagáljon** és **magas rendelkezésre** állást biztosítson.
Az adatok kezelése **biztonságos**, **GDPR-kompatibilis** módon történjen.
Az AI alapú generálás **maximum 2 másodperc** alatt fusson le, a felület pedig mobilon és weben is reszponzív legyen.
Fontos szempont a letisztult, misztikus-futurista UI/UX, amely vizuálisan vonzó és közösségi médiában is **könnyen megosztható**.

### 2.4 Elfogadási kritériumok

A projekt akkor tekinthető sikeresnek, ha:
- a felhasználók regisztráció után **személyre szabott** asztrológiai profilt kapnak,
- az AI **napi szinten egyedi horoszkóp üzenetet** generál,
- a **mood/habit napló** funkció működőképes és adatot ment,
- az **interaktív napi popup** élményt nyújt,
- a rendszer stabilan működik legalább 10000 felhasználóval,
- az AI-generálás **gyors** és **hibamentes**,
- a UI esztétikus, **modern és reszponzív**,
- a **felhasználói adatok biztonságosan** tárolódnak.

## 3. Jelenlegi üzleti folyamat

- A **felhasználó** megadja a születése időpontját és helyszínét.
- Ezen adatok alapján a rendszer meghatározza a **felhasználó** horoszkópját.
- Megjelenik a **felhasználó** általános napi horoszkópja.
- Minden **felhasználó**, akiknek megegyezik a horoszkópja ugyanazt az üzenetet láttja. 
- Nem személyreszabott az üzenet így, a **felhasználó** nem érez késztetést arra, hogy naponta felkeresse az oldalt.
- A rendszer nem küld értesítést a napi üzenet megtekentíséről.
- A rendszer nem tárolja se a **felhasználó** adatait, se a napi horoszkópokat.
- A rendszer **felhasználói** nem tudnak a felületen egymással kapcsolatba lépni.
- A **felhasználó** nem tudja naplózni a hangulatát.

## 4. Igényelt üzleti folyamat

- A **felhasználó** beregisztrál az oldalra, így a rendszer el tudja menteni a hozzá tartozó adatokat.
- A **felhasználó** megadja a pontos születési időpontját, valalmint helyszínét.
- A rendszer meghatározza a pontos horoszkópját és eltárolja.
- A **felhasználó** minden nap megadhatja a hangulatát.
- A rendszer a napi horoszkóp és hangulat kombinációjából személyre szabott napi üzenetet állít össze.
- A napi üzenetek visszakereshetőek.
- A **felhasználó** grafikon alapján nyomon tudja követni a hangulat változásait.
- A rendszer barátokat ajánl a horoszkóp és szokásos hangulat alapján.
- A barátajánlást a **felhasználó** elfogadhatja vagy elutasíthatja.
- A barátok cseveghetnek egymással.
- A rendszer értesítést küld a **felhasználónak** a napi üzenetről és a barátajánlásról.
- A rendszer elemzi a kapott adatokat és a **felhasználó** visszajelzései alapján finomíthat a személyreszabott üzeneteken.

## 5. Követelmény Lista

### 5.1 Funkcionális követelmények

| Modul ID | Név | V. | Kifejtés |
|-----------|-----|---|-----------|
| F1 | Regisztráció | 1.0 | Név, nem, születési adatok (dátum, hely), AI profil generálása |
| F2 | Zodiákus profil kalkuláció | 1.0 | Napjegy, Holdjegy, Aszcendens + bolygóállások |
| F3 | Mood / Habit log | 1.0 | Hangulat, napi szokások naplózása, rövid jegyzet |
| F4 | AI napi üzenet | 1.0 | Gemini AI API használata, személyre szabott horoszkóp üzenet |
| F5 | Interaktív popup | 1.0 | Kaparós vagy más vizuális élmény a napi üzenethez |
| F6 | Felhasználói matching | 1.0 | Használó ajánlások kompatibilitás, hangulat és érdeklődés alapján |
| F7 | Chat / közösségi funkció | 1.0 | Felhasználók egymással való kapcsolatfelvétel |
| F8 | Értesítések | 1.0 | Push notification a napi horoszkóphoz |
| F9 | Dashboard / statisztika | 1.0 | Hangulatgörbe, trendek vizualizációja |

### 5.2 Nem-funkcionális követelmények

| Modul ID | Név | V. | Kifejtés |
|-----------|-----|---|-----------|
| NF1 | Platform | 1.0 | Web (React/Next.js) + mobil (React Native) |
| NF2 | Backend | 1.0 | Node.js + Supabase (PostgreSQL + Auth + Storage) |
| NF3 | AI integráció | 1.0 | Gemini AI API vagy OpenAI GPT-5 mini |
| NF4 | Biztonság | 1.0 | GDPR-kompatibilis, titkosított adatbázis, felhasználói adatok védelme |
| NF5 | Teljesítmény | 1.0 | AI generálás < 2-5 mp, napi popup gyors betöltés |
| NF6 | Skálázhatóság | 1.0 | Támogatás akár 10k+ felhasználóig |
| NF7 | UI/UX | 1.0 | Modern, misztikus-futurista, esetleges animációk (pl Framer Motion) |
| NF8 | Logging / Analytics | 1.0 | Felhasználói viselkedés, engagement, AI interakciók rögzítése |

## 6. Felhasználói történetek

> Rövid történetek, hogy a felhasználó hogyan használja a rendszert.

## 7. Megvalósíthatóság / tesztelési kritériumok
